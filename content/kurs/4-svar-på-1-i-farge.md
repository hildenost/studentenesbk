---
title: "Kurskveld 4: Svar på 1 i farge"
order: 4
date: 2019-09-29T14:14:39+02:00
draft: false
type: kurs
---
{{< lead >}}
Åpning 1 i farge er ikke en like beskrivende melding som åpning 1NT.
Siden både du og makker kan ha litt av hvert, er det mange alternativer til meldinger etter åpning 1 i farge.
{{< /lead >}}

Vi lærte å støtte til forskjellige nivåer om vi hadde trumftilpass, men foretrekke NT framfor :diamonds:/:clubs:.
Vi lærte å melde 1-over-1 og 2-over-1 for å foreslå en annen trumffarge når vi ikke hadde tilpass, samt å svare 1NT når ikke annet passer.
Vi lærte forskjell på *begrensede* og *ubegrensede* meldinger.

I tillegg gjorde vi litt om på kravet til antall kort i fargen når man åpner: åpning 1 :hearts:/:spades: viser nå minst 5 kort, og åpning 1 :diamonds:/:clubs: viser derfor minst 3 kort.

{{< toc >}}

### 5-korts major
Når man åpner 1 i farge, lærte vi først at vi skulle ha minst 4 kort i åpningsfargen.
I tillegg skal man åpne på sin *lengste* farge,
med minst 2 4-kortsfarger, skal man [åpne på den *lavest rangerte* fargen](http://localhost:1313/2-utgang/#%C3%A5pning-1-i-farge), og med 2 5-kortsfarger åpner man med den *høyest rangerte* fargen.

Derfor er det *kun* når man har *nøyaktig* 4 kort :spades:, 3 kort :hearts:, 3 kort :diamonds:, og 3 kort :clubs:, at man åpner med 1:spades:!

I alle andre situasjoner, har man 5 kort spar når man åpner 1:spades:.
Har man nemlig 4 kort spar og en 4-kortsfarge til, må man åpne på den lavest rangerte.

Derfor endrer vi meldesystemet til at **1:spades: lover _minst_ 5 kort**.
Da holder det at makker har minst 3 kort :spades: for 8-kortstilpassen.

Men, hva skal man da åpne med når man har 4333-fordeling med 4-korts spar?
Vi kan ikke melde 1:spades:, for da er vi tilbake til status quo.
Vi nedjusterer derfor kløveren, slik at **åpning 1:clubs: er minst 3 kort**.

Siden det er så snasent å fortelle om 5-korts major med én gang, fikser vi på hjerter-åpninga også, slik at **åpning 1:hearts: lover _minst_ 5 kort**, den også.
Nå står vi igjen med nok et problem, for hva skal vi melde med 4 spar, 4 hjerter, 3 ruter, og 2 kløver?
Noen melder 1:clubs:, andre melder 1:diamonds:.
Vi melder **1:diamonds: på 3-korts _kun_ når man har 4 spar, 4 hjerter, 3 ruter, og 2 kløver**.

{{< alert >}}
##### Hva er best av 4-korts og 5-korts major?
Det viktigste er å være enig med makker om hva dere bruker, og selvsagt huske på det man har avtalt.
Det er ikke noen fasitsvar på hva som er best.
{{< /alert >}}

### Svarhånda svarer med minst 6 poeng
Når makker har åpna 1 i farge, *må* du svare på meldingen hvis du har **minst 6 poeng**.
Makker kan ha opptil 21 poeng, og hvis du har 6 poeng, har dere nok til utgang.
Dette er noe du selvsagt ikke kan vite med én gang, men siden muligheten er der, *må* du melde.

### Støtt med støtte!
Den enkleste varianten er om du har trumfstøtte til makker.
Siden åpning 1 i major nå lover minst 5 kort, holder det at svarhånden har minst 3 kort.
Omvendt er det i minor: der må du nå ha minst 5 kort selv for å støtte makkers åpning 1 i minor.

{{< alert >}}
Å **melde støtte** vil si å melde makkers farge på et høyere trinn.
{{< /alert >}}

#### Hvor høyt skal jeg melde?
Vi lager oss noen poengintervaller som retningslinje.

Som svar på åpning 1 i major, gjelder følgende:

<div class="d-flex justify-content-center w-50">
<table class="table table-hover table-sm table-striped text-center">
<caption>Svarintervall etter 1 i major</caption>
<thead>
    <th>Svarhåndas poeng</th>
    <th>Melding</th>
</thead>
<tbody>
<tr><td> <6 </td><td> pass </td></tr>
<tr><td> 6-9 </td><td>   2:hearts:/:spades: </td></tr>
<tr><td> 10-12 </td><td> 3:hearts:/:spades: </td></tr>
<tr><td> 13-19 </td><td> 4:hearts:/:spades: </td></tr>
</tbody>
</table>
</div>

Du kan ha mer enn 19 poeng som svarhånd, selvfølgelig.
Da kan du nok melde *slem* på et eller anna nivå, men detaljene rundt det kommer senere uti kurset.

I minor, gjelder det samme, men vi foretrekker som regel å spille utgang i NT framfor utgang i minor.
Dessuten vil vi ofte heller prøve å finne en mulig majortilpass *selv om* vi allerede har funnet minortilpass.
Men, med en ubalansert hånd og støtte i minor, kan vi godt støtte minor.

<div class="d-flex justify-content-center w-75">
<table class="table table-hover table-sm table-striped text-center">
<caption>Svarintervall etter 1 i minor</caption>
<thead>
    <th>Svarhåndas poeng</th>
    <th>Melding</th>
</thead>
<tbody>
<tr><td> &lt;6 </td><td> pass </td></tr>
<tr><td> 6-9 </td><td>   2:diamonds:/:clubs: </td></tr>
<tr><td> 10-12 </td><td> 3:diamonds:/:clubs: </td></tr>
<tr><td> 13-19 </td><td> 3NT: hvis balansert<br />5:diamonds:/:clubs:: hvis ubalansert </td></tr>
</tbody>
</table>
</div>


#### Hvordan melder vi videre?
Etter at du har støtta makker til et eller anna nivå, kan makker velge å passe, *invitere* eller melde utgang direkte.

Om du støtter til 2-trinnet, viser du 6-9 poeng, og makker kan da avgjøre om dere har nok til utgang (melder 4 direkte), om dere ikke har nok til utgang (melder pass), eller om dere kanskje har nok til utgang (melder 3).

Hvis makker da løfter til 3-trinnet, melder du pass om du har minimum (6-7 poeng) og løfter til utgang om du har maksimum (8-9 poeng).

<div class="d-flex justify-content-center">
<table class="table table-hover table-sm table-striped text-center">
<caption>Fullt meldingsforløp med støtte i major</caption>
<thead>
    <th>Svarhåndas poeng</th>
    <th>Melding</th>
    <th>Åpners andre melding</th>
    <th>Svarhåndas andre melding</th>
</thead>
<tbody>
<tr><td> &lt;6 </td><td> pass               </td><td> - </td><td> - </td></tr>
<tr><td> 6-9   </td><td> 2:hearts:/:spades: </td><td>pass: 12-15<br />3:hearts:/:spades:: 16-17<br />4:hearts:/:spades:: 18-21</td><td>-<br />pass: 6-7, 4:hearts:/:spades:: 8-9<br />pass</td></tr>
<tr><td> 10-12 </td><td> 3:hearts:/:spades: </td><td>pass: 12-13<br />4:hearts:/:spades:: 14-18</td><td>-<br />pass</td></tr>
<tr><td> 13-19 </td><td> 4:hearts:/:spades: </td><td>pass</td><td></td></tr>
</tbody>
</table>
</div>

I minor kan man igjen foreslå å spille NT på forskjellig nivå.

### Hva om jeg ikke har støtte?
Det er ikke alltid vi har støtte til makkers fargeforslag.
Da må vi foreslå noe annet.

#### 1-over-1 (minst 6 poeng)
Hvis det er plass på 1-trinnet, kan du med minst 6 poeng melde fargen din.
Reglene for å velge farge å melde, er lik som med åpningsmeldingene, bare at det holder at fargen er på 4 kort.

{{< example >}}
Makker åpner 1:diamonds:, og du har ikke trumfstøtte.

* Du har både 4 kort hjerter og 4 kort spar. Du melder 1:hearts: først, siden du har 2 4-kortsfarger.
* Du har både 5 kort hjerter og 5 kort spar. Du melder 1:spades: først, siden du har 2 5-kortsfarger.
{{< /example >}}

{{< alert >}}
Hvis du har både 4-korts major _og_ støtte i minor, bør du melde majoren før du støtter minoren.

Grunnen til det er at majorkontrakter gir mer poeng enn minorkontrakter, og makker kan ha 4-korts major.
{{< /alert >}}

#### 2-over-1 (minst 11 poeng)
For å melde egen farge på 2-trinnet, må du ha minst 11 poeng.

{{< example >}}
Makker åpner 1:diamonds:, og du har ikke trumfstøtte.

Hva melder du med:

1. :spades:K8
    :hearts:EK103
    :diamonds:D2
    :clubs:kn10964

1. :spades:K8
    :hearts:K1053
    :diamonds:D2
    :clubs:kn10964

_Svar:_

1. Med 13 poeng, kan du melde på 2-trinnet. Du melder din lengste farge: 2:clubs:.
1. Med 9 poeng, kan du _ikke_ melde på 2-trinnet. Selv om kløveren er lengst, må du nøye deg med 1:spades:.
{{< /example >}}


#### 1NT (6-10 poeng)
Hvis du ikke har trumfstøtte, og ingen farge du kan melde på 1-trinnet, og mindre enn 11 poeng, melder du **1NT**.
Denne meldingen kan romme mange slags hender, og trenger ikke være balansert.

### Begrenset eller ubegrenset hånd?
Å melde en ny farge, uansett om det er på 1-trinnet eller 2-trinnet, er **rundekrav**.
Det vil si at **makker ikke kan passe**.

Det er fordi det er en _ubegrenset melding_.
Du har vist _minst_ 6 poeng (1-trinnet) eller 11 poeng (2-trinnet), men du kan jo ha over 20 poeng!

Svarmeldingen 1NT er derimot en _begrenset melding_, på samme måte som støttemeldingene.
Det er fordi disse meldingene også sier noe om _maks_ antall poeng.

Makker kan derfor passe med god samvittighet hvis det ikke er nok poeng til å melde utgang.

{{< alert >}}
Ny farge er _alltid_ krav til ny melding.
{{< /alert >}}
